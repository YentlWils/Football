[
  {
    "id":1,
    "date":1443469628500,
    "title":"Franse Supercup is een prooi voor PSG",
    "content":"De Franse Supercup gaat voor het derde jaar op een rij naar Paris Saint-Germain. Het sterrenensemble van Laurent Blanc kende geen al te zware avond tegen Olympique Lyon en won gemakkelijk met 2-0. De wedstrijd werd gespeeld in Montreal in Canada.\nPSG pakte vorig jaar alle prijzen in Frankrijk en dus waren de hoofdstedelingen ook vanavond torenhoog favoriet.\n\n\nDie favorietenrol maakte het ook direct waar. Na amper een kwartier spelen stond het al 0-2. Aurier opende de score met een knappe kopbal, waarna Cavani (foto) de score verdubbelde van dichtbij.\n\nLyon kon daar werkelijk niets tegen inbrengen en onderging het spel. Toen het ook nog eens met tien man kwam te staan na een tweede gele kaart voor Maxime Gonalons, was het kalf helemaal verdronken.\n\nPSG mag de Franse Supercup voor de vijfde keer in de clubgeschiedenis in de prijzenkast plaatsen. Het is de derde opeenvolgende Supercup voor de vijfvoudige Franse kampioen."
  }
]